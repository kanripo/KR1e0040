# -*- mode: mandoku-view -*-
#+TITLE: 左氏傳續說
#+DATE: 2015-09-23 09:39:37
#+PROPERTY: JUAN 3
<pb:KR1e0040_WYG_003-1a>¶
欽定四庫全書¶
　左氏傳續説卷三　　　宋　吕祖謙　&KR0103;¶
　　　荘公¶
築王姫之館于外(元/年)¶
　荘公之立桓公見殺於齊則荘公之於齊有不共戴¶
　天之讎而不能以復讐為念前輩論之詳矣然又須¶
　識得荘公之要領王姫歸于齊魯絶之而不與主婚¶
　義也而魯則畏齊之强而不敢絶欲與之主婚内則¶
<pb:KR1e0040_WYG_003-1b>¶
　畏清議而不與外則畏齊之見討而不敢絶其君臣¶
　之間宛轉商量一箇兩不相妨底道理故築王姫之¶
　館于外三傳之説不一然皆未必是凡天下之事不¶
　知夫不共戴天之仇義不可與者未足為憂既知之¶
　而求所以委曲回互者深可憂盖其不知者良心一¶
　朝頓回則其𤼵不可禦既知之而欲立一名字求以¶
　委曲囬互亦終於此而已矣父子之間天属之恩荘¶
　公報齊之心宜如火之必熱如水之必寒如手足之¶
<pb:KR1e0040_WYG_003-2a>¶
　必捍頭目安可以委曲安排回互使之兩不相妨至¶
　如伐郕一段亦然荘公本自畏齊而曰我實不徳齊¶
　師何罪皆是立一箇名字文飾之此其所以終於不¶
　振穀梁謂主王姫者必自公門出註云公門朝之外¶
　門主王姬者當設几筵于宗廟以俟迎故在公門之¶
　内築王姬之館又曰於朝則已尊於寝則已卑為之¶
　改築外變之正也仇讐之人非所以接婚姻也衰麻¶
　非所以接弁冕也此同姓主婚之制而魯人改築之¶
<pb:KR1e0040_WYG_003-2b>¶
　意也然天子之女下嫁諸侯何以必魯主之而天子¶
　不自主盖天子不當與諸侯為敵體是故天子嫁女¶
　乎諸侯必使諸侯同姓者主之諸侯嫁女于大夫必¶
　使大夫同姓者主之魯於周為同姓故使主之然荘¶
　公是時於齊有不共戴天之仇荘公非不知道理去¶
　不得只緣力弱不能自强眀告天子誓與齊絶恐恐¶
　然懼為齊所侵伐只顧些少利害忘了父子大義却¶
　説中間做委曲底道理大抵為人最戒如此設辭做¶
<pb:KR1e0040_WYG_003-3a>¶
　事極是害人寧是不知義理底人一旦覺時尚有改¶
　悔時節¶
楚武王荆尸授師孑焉以伐隨(四/年)¶
　楚初稱荆詩所謂荆楚便是尸乃是楚陳名孑亦鎗¶
　属盖楚陳所利也大抵陳中自有利于長兵有利于¶
　短兵弓矢利逺是謂長兵孑只利近故為短兵此亦¶
　見始参用孑為陳處¶
将齊入告夫人鄧曼曰余心蕩(四/年)¶
<pb:KR1e0040_WYG_003-3b>¶
　此見得當時尚知古人致齊之義盖楚武王平日是¶
　攻城略地底人豈復知正心誠意之理然欲入廟之¶
　初猶知所謂齊者盖齊是精神㑹聚之時于此散蕩¶
　覺不収斂故驚而入告諸夫人耳所謂将齊是欲入¶
　齊而未齊之時故可入告使其已齊之後則不可復¶
　見夫人矣後世徒有齊之名而不知齊之實故雖當¶
　此時而亦不復知所謂蕩矣¶
王遂行卒于樠木之下(四/年)¶
<pb:KR1e0040_WYG_003-4a>¶
　武王既死何不便去𤼵喪却除道梁溠營軍臨隨何¶
　故此是為竒兵伐他處盖軍中既無主帥則事變易¶
　生不如此隨必反追楚師故楚人到此只得向前至¶
　莫敖以王命入盟隨侯請為㑹于漢汭而後無可慮¶
　盖漢汭是楚地既入楚地則事始無他虞矣¶
紀侯不能下齊以與紀季(四/年)¶
　紀侯能全身逺害為宗社計亦不為不賢比之御璧¶
　靣縛者逺勝¶
<pb:KR1e0040_WYG_003-4b>¶
王人救衛(六/年)¶
　朔不當立王救之是也¶
夫能周位者必度于本末而後立衷焉不知其本不謀¶
知本之不枝弗强詩云本支百世(六/年)¶
　此正是左氏論大凡立君之法非是斷此事之是非¶
　夫所謂本者指適子而言所謂支者指庶子而言今¶
　以適子謂之本此固易見苟無適子而能于庶子之¶
　中擇其最親者亦謂之本以庶子之最親繼先君之¶
<pb:KR1e0040_WYG_003-5a>¶
　正統此止可謂之本而又未可謂之知本所謂知本¶
　者謂又於羣公子最親之中&KR0213;其不賢者擇其賢者¶
　而立之始謂之知本詩云本支百世周之所以能長¶
　久者只緣是知這箇本支道理¶
楚文王伐申過鄧騅甥聃甥養甥請殺楚子鄧侯弗許¶
還年楚子伐鄧十六年楚復伐鄧滅之(六/年)¶
　夫鄧之亡不在於不殺楚子而在於不能自立紀綱¶
　修治甲兵以整頓一國所以卒為楚所滅向使前時¶
<pb:KR1e0040_WYG_003-5b>¶
　從三甥之言殺了楚文王又安知後來别無一箇楚¶
　文王出故不能自强其國而徒然不從人言者亦所¶
　當戒¶
恒星不見(七/年)¶
　齊桓公将覇乃天下一變故天象先見¶
夏書曰臯陶邁種徳徳乃降(八/年)¶
　夏書臯陶邁種徳徳乃降此正今臯陶謨之文而杜¶
　氏謂逸書者何故盖緣秦火之後唯伏生口授尚書¶
<pb:KR1e0040_WYG_003-6a>¶
　傳于世如益稷大禹謨泰誓諸篇世皆不得而有自¶
　孔安國古文尚書始皆有此數篇當時但𨼆藏于民¶
　間未甚公行于天下至東晉時始盛行于世杜預是¶
　西晉時人猶未得見之故曰逸書如楊子雲以酒誥¶
　為空言相似亦是未曽見也邁逺也降及也言徳非¶
　可頃刻問求速效必湏逺播其徳乃能及民¶
君子是以善魯荘公(八/年)¶
　荘公不能報父之讐而却立名字要委曲回䕶過了¶
<pb:KR1e0040_WYG_003-6b>¶
　此政與築王姬之館于外相似左氏不眀大義却徒¶
　取他一節此左氏于此等處猶有欠處¶
齊無知弑襄公(八/年)¶
　看齊襄公須看得每舉而每得志是其所以速襄公¶
　之死觀其當時淫侈無度肆行不道無不得志如一¶
　滅紀則紀侯大去其國纔以王人伐衛衛使服纔欲¶
　滅郕郕便降至于欲㑹魯侯則魯侯至欲要姜氏則¶
　姜氏至每舉而每得志惟其得志之頻故所以為死¶
<pb:KR1e0040_WYG_003-7a>¶
　期之速宜乎卒蹈無知簒弑之禍也¶
冬十有二月齊侯游于姑棼遂田于貝丘見大豕豕人¶
立而啼(八/年)¶
　此亦是大豕之常態耳不足深怪縁齊侯有疑心所¶
　主不定故見得如此¶
誅屨于徒人費(八/年)¶
　以齊之富强豈無一屨之供而必責于徒人費者盖¶
　求之倉卒所以偶無耳¶
<pb:KR1e0040_WYG_003-7b>¶
石之紛如死于階下(八/年)¶
　以襄公之無常本無徳以感人而紛如孟陽之徒皆¶
　為之死者何故盖襄公平日不能親任賢者而小惠¶
　所懐者止此等人雖千百為死亦無益于事此見得¶
　襄公所以為襄公處¶
襄公立無常(八/年)¶
　不必只是政令無定凡事皆然如與文姜㑹處皆是¶
　無常底事¶
<pb:KR1e0040_WYG_003-8a>¶
鮑叔牙曰君使民慢亂将作矣(八/年)¶
　既使民慢則雖殺人而人亦不畏¶
鮑叔牙奉公子小白出奔莒亂作管夷吾召忽奉公子¶
糾來奔(八/年)¶
　鮑叔奉小白出奔于将亂之初管仲奉子糾出奔于¶
　已亂之後以仲之才論之豈不及鮑叔而叔何故如¶
　此知㡬仲何為而不能知㡬盖叔素知小白之賢平¶
　日保䕶故其輔佐出于誠所以未亂而先奔子糾平¶
<pb:KR1e0040_WYG_003-8b>¶
　日亦只是尋常底人耳而仲之佐糾又非其本意而¶
　出于君命故亂作而後奔如仲射小白中鈎其于事¶
　子糾之義亦盡矣仲之不死于子糾亦未為傷義¶
公及齊大夫盟于蔇齊無君也夏公伐齊納子糾(九/年)¶
　桓公自莒先入與齊大夫盟在春間至夏方納子糾¶
　何其遲緩如此盖二公子各有黨魯欲在中間調䕶¶
　勢亦甚難故遲了許多時節¶
鮑叔曰管召讐也請受而甘心焉(九/年)¶
<pb:KR1e0040_WYG_003-9a>¶
　鮑叔之意正在生得管仲所以如此説管仲亦知鮑¶
　叔必不殺他故特地請囚至堂阜而後稅者盖堂阜¶
　是齊地至堂阜而稅則魯人不疑不然魯人知之則¶
　未必不復為魯所奪也¶
管夷吾治于髙傒(九/年)¶
　髙傒齊之上卿治是治政之才過之¶
公将戰曹劌請見(十/年)¶
　劌平時初未甞仕于魯何故却自出來為之謀盖魯¶
<pb:KR1e0040_WYG_003-9b>¶
　是劌父母之邦前年乾時之戰社稷㡬不可保此一¶
　戰若再大敗則社稷必危劌不忍坐視父母之邦至¶
　于殄滅其勢不得不自出來向使大勢未到極處時¶
　劌亦未便自出以此見乾時之戰是魯大敗處况當¶
　其時齊之興勢方强而魯之在位者又皆非深謀逺¶
　慮之士劌于此不出則魯未必有復存之理故自此¶
　長勺既勝之後魯却用曹劌于朝觀諌觀社處便見¶
肉食者鄙未能逺謀(十/年)¶
<pb:KR1e0040_WYG_003-10a>¶
　此指當時在位者耳然古者肉食亦自有制唯貴者¶
　老者耳如食肉者皆與食肉者無墨之類皆是説貴¶
　者如孟子云七十者衣帛食肉是老者皆食肉古人¶
　儉約非如後世奢侈諸侯無故不殺牛大夫無故不¶
　殺羊士無故不殺犬豕此皆是古之制¶
小恵未徧民弗從也小信未孚神弗福也(十/年)¶
　曹劌之言正與季梁之諌相似盖古人只理㑹神民¶
　如周禮所説賔祀處皆是此兩事春秋去古未逺尚¶
<pb:KR1e0040_WYG_003-10b>¶
　知此理自秦漢而下鮮能識此者¶
忠之属也(十/年)¶
　言亦是忠之一端耳觀此數條亦似迂濶而不切于¶
　戰然以理論之可謂得其要處大扺得民之心便是¶
　得軍心然荘公素不逹此何故便能悟其言盖劌自¶
　前面鋪叙有来厯所以見得眀白¶
齊人三鼓劌曰可矣(十/年)¶
　齊人三鼓而魯不鼓非是任齊自來進兵盖魯前面¶
<pb:KR1e0040_WYG_003-11a>¶
　遮䕶截定了後全不動¶
齊師敗績公将馳之劌曰未可下視其轍登軾而望之¶
(十/年)¶
　軾是中車之軾板劌所以登軾而望之者盖軍敗有¶
　兩般有果敗者有詐敗者詐敗者旗雖亂而行伍進¶
　退之節初未甞亂乃是變陣特偽亂其旗以誤敵耳¶
　自非真知兵法者不能識之劌正恐齊人復有變陣¶
　設伏兵以誤我故登軾而望之故曰夫大國難測也¶
<pb:KR1e0040_WYG_003-11b>¶
　懼有伏焉吾視其轍亂望其旗靡故逐之¶
臧文仲曰宋其興乎(十一/年)¶
　杜註謂文仲魯大夫盖當時臧哀伯已為魯卿故文¶
　仲止得為大夫何故盖一族中只一人為卿故哀伯¶
　卒後文仲始為卿注曰魯大夫所以别為卿者也¶
禹湯罪已其興也勃焉桀紂罪人其亡也忽焉(十一/年)¶
　如五子述大禹之戒作歌曰予視天下愚夫愚婦一¶
　能勝予一人三失怨豈在眀不見是圖湯以六事自¶
<pb:KR1e0040_WYG_003-12a>¶
　責之類皆是禹湯罪已處桀悔不殺成湯于夏䑓紂¶
　則曰我生不有命在天之類皆是桀紂罪人處¶
既而聞之曰公子御説之辭也(十一/年)¶
　此是閔公對他如何見得是御説之辭盖春秋時辭¶
　命有自君出者亦有臣為之者論語所謂為命禆諶¶
　草創之世叔討論之此是出于臣所為者盖辭命安¶
　危之所係不是臨時漫對他必先子細與人商&KR0192;而¶
　後告之¶
<pb:KR1e0040_WYG_003-12b>¶
石祁子論歸猛𫉬(十二/年)¶
　宋人請猛𫉬于衛衛人欲弗與石祁子曰天下之惡¶
　一也惡于宋而保于我保之何補此一節是以道理¶
　論得一夫而失一國與惡而棄好非謀也此一節是¶
　以利害論此數句當作兩節看方分眀惟天下之惡¶
　一也此句最道得好非有識見底人不能説得出觀¶
　檀弓所載石駘仲卒無適子卜庶子為後皆欲沐浴¶
　佩玉石祁子曰孰有執親之喪而沭浴佩玉者乎不¶
<pb:KR1e0040_WYG_003-13a>¶
　沭浴佩玉以此見得石祁子自㓜年便别了故至此¶
　所以有這般議論¶
盟于柯(十三/年)¶
　齊服魯當時宋與魯最近齊而彊故先事宋魯宋魯¶
　既服即有鄄之㑹齊始覇矣¶
齊請師于周單伯㑹之(十四/年)¶
　是時單伯帥師以徃其出兵多少之數雖不載於經¶
　傳然亦可以例𩔖如晉平丘之㑹請帥王賦元戎十¶
<pb:KR1e0040_WYG_003-13b>¶
　乗以先唘行以此看來兵亦不多盖覇者只欲假王¶
　師之名耳非真欲資其力也¶
鄭厲公自櫟侵鄭及大陵𫉬傳瑕傳瑕曰苟舍我吾請¶
納君與之盟而赦之六月甲子傳瑕殺鄭子及其二子¶
而納厲公(十四/年)¶
　傳瑕初間許納君之盟不過一時間勢所廹耳是謂¶
　要盟及至入國之後背之可也然必去弑君者何故¶
　盖當時風俗以盟為重纔與之盟則不得不踐其言¶
<pb:KR1e0040_WYG_003-14a>¶
　唯識道理者然後能自區處故所謂背&KR0576;者又自有¶
　兩等人有般是狡猾底人反覆無信者有一般是識¶
　得道理逹時變者如孔子蒲盟是也¶
傳瑕殺鄭子(十四/年)¶
　稱鄭子居喪故也有在喪稱子有貶而稱子如宋子¶
　鄭子之類皆在喪而稱者如杞子自侯而伯而子者¶
　乃貶爵而稱¶
厲公殺傳瑕(十四/年)¶
<pb:KR1e0040_WYG_003-14b>¶
　厲公殺傳瑕與晉恵公殺里克相似¶
上大夫之事吾願與伯父圖之(十四/年)¶
　上大夫便是卿周禮纔書卿了便無上大夫止書中¶
　大夫下大夫春秋之初周制尚在到後來如晉有上¶
　卿又有上大夫便見得制度壊處¶
厲公入遂殺原繁(十四/年)¶
　自當時觀之厲公之問甚曲原繁之對甚正何故厲¶
　公纔入却便殺了原繁盖原繁與祭仲之徒皆荘公¶
<pb:KR1e0040_WYG_003-15a>¶
　舊臣又有權謀厲公若不去他時終放不下鄭有祭¶
　仲原繁&KR0165;駕曼伯之徒故後來鄭常多謀臣如衛有¶
　石碏故後來有蘧伯玉之徒¶
楚滅息入祭(十四/年)¶
楚伐鄭(十六/年)¶
　當時齊雖覇然如楚如晉雖妄侵伐而力未能正故¶
　置而不問其後彊盛則晉楚自服譬如奕棊渠自知¶
　所先後也¶
<pb:KR1e0040_WYG_003-15b>¶
君子曰商書所謂惡之易也如火之燎于原不可嚮邇¶
其猶可撲滅者其如蔡哀侯乎(十四/年)¶
　大扺事須自小處便遏絶了乃好如蔡弗賔初間只¶
　是小事後來至於伐蔡以獻舞歸又至于滅息這便¶
　不可撲滅了使蔡初間便遏絶了時終不至于喪身¶
　失國¶
齊人執鄭詹(十七/年)¶
　鄭詹至晉文公時猶在此盖鄭用事底臣然前年鄭¶
<pb:KR1e0040_WYG_003-16a>¶
　既服齊今却不朝何故盖鄭介於齊楚兩間恐楚來¶
　伐故不朝齊¶
遂因氏領氏工婁氏須遂氏殺齊戍(十七/年)¶
　此皆是遂國之大族以此見得氏族得力處¶
秋有&KR0558;為災也(十八/年)¶
　大凡春秋所書皆是本地素無有而忽有焉者則書¶
　如有蜚有鸜鵒之類是也¶
楚子禦之大敗於津還鬻拳弗納(十九/年)¶
<pb:KR1e0040_WYG_003-16b>¶
　夫勝負兵家之常而楚子一敗之後鬻拳何故便不¶
　納盖楚正是圖覇之&KR0004;不是㝷常時節一小不勝則¶
　聲𫝑不張羣蠻小國必乗𫝑共起而叛之此鬻拳所¶
　深慮也况此一敗又非是小小不勝鬻拳如何不出¶
　來强做得此又見楚方興時便自有這般人觀其以¶
　兵諫楚子便見鬻拳乃是朴直木强底人忠于國家¶
　不知其他只是不曽識得道理左氏謂之愛君此亦¶
　是左氏不明得大處故杜氏之注云眀非臣法此一¶
<pb:KR1e0040_WYG_003-17a>¶
　句雖非是左氏本意然杜預却以此一句救左氏之¶
　失處¶
蒍國邉伯石速詹父子禽祝跪作亂因蘓氏秋五大夫¶
奉公子頽以伐王(十九/年)¶
　恵王致亂之因只自貪裏來¶
王子頽享五大夫樂及徧舞鄭伯聞之見虢叔曰寡人¶
聞之哀樂失時殃咎必至今王子頽歌舞不倦樂禍也¶
奸王之位禍孰大焉臨禍忘憂憂必及之盍納王乎虢¶
<pb:KR1e0040_WYG_003-17b>¶
公曰寡人之願也(二十/年)¶
王廵虢守虢公為王宫于玤王與之酒泉鄭伯之享王¶
也王以后之鞶鑑予之虢公請&KR0266;王與之爵鄭伯由是¶
始惡于王(二十/一年)¶
　王無事時于虢為厚于鄭為薄有事時鄭每先出力¶
　扶持虢却全然不見大凡此處正是事之𦂳要處上¶
　自天子下至庶人皆要識得洛誥曰汝其敬識百辟¶
　享亦識其有不享享多儀儀不及物惟曰不享惟不¶
<pb:KR1e0040_WYG_003-18a>¶
　役志于享凡民惟曰不享惟事其爽侮周公告老只¶
　以此一件事戒成王盖此却不是容易底事看敬識¶
　兩字便見得如此難湏子細辯别其果是誠意來享¶
　又湏辯别其是不誠來享其間有享雖多儀誠意不¶
　及此與不享者同若不能用志辯别其真偽以誠意¶
　來享者如此不誠意來享者亦如此則天下何緣復¶
　來盖是非不眀則并其是者皆亦不誠矣享且如此¶
　則其他事事如此如虢築宫于玤此正是享多儀儀¶
<pb:KR1e0040_WYG_003-18b>¶
　不及物者恵王無事時都被他以閒禮數取奉了不¶
　特是此一事每每如此鄭却是得力可𠋣仗底人王¶
　却不曽識得此周室之所以衰正緣如此顛倒了譬¶
　如朋友中無事時以酒食笑語相追逐底人平時甚¶
　好及至有患難時却便都不見至于平時冷淡底人¶
　雖若不滿人意患難時却十分得力故學者湏是知¶
　所親疎¶
陳人殺其太子禦冦陳公子完與顓孫奔齊(二十/二年)¶
<pb:KR1e0040_WYG_003-19a>¶
　陳人陳宣公也陳公子完是厲公躍子史記謂厲公¶
　佗之子非也當以釋例為正¶
陳完奔齊(二十/二年)¶
　齊始覇而亡齊者已至頗如寒暑相代夏至一隂生¶
　冬至一陽生也¶
臣卜其晝未卜其夜(二十/二年)¶
　此是真箇以龜卜盖古者大事必卜今以臣飲君亦¶
　大事故卜¶
<pb:KR1e0040_WYG_003-19b>¶
懿氏卜妻敬仲(二十/二年)¶
　左氏所載筮易之辭如此詳者何故盖左氏正當田¶
　氏簒齊之時故大意亦以為田氏所以强盛者亦非¶
　偶然其數如此¶
庭實旅百(二十/二年)¶
　庭實旅百楚子入享于鄭時孟獻子亦言之禮記曰¶
　庭實旅百何為乎諸侯之庭以此見諸侯不當用此¶
奉之以玉帛天地之美具焉(二十/二年)¶
<pb:KR1e0040_WYG_003-20a>¶
　玉帛正是天地之産天産是動物地産是植物如幣¶
　帛之𩔖皆出于蠶故為天産金玉之𩔖皆藏于地故¶
　為地産¶
公如齊觀社(二十/三年)¶
　觀社是觀兵¶
㑹以制財用之節(二十/三年)¶
　制財用之節如平丘之㑹鄭子産争承是也¶
諸侯有王(二十/三年)¶
<pb:KR1e0040_WYG_003-20b>¶
　王是王事是朝㑹征伐之事¶
晉士蒍又與羣公子謀使殺游氏之二子士蒍告晉侯¶
曰可矣(二十/四年)¶
　前年既謀譛富子而去之今又殺游氏之二子盖富¶
　子是有力者游氏二子是有謀者先去有力者次去¶
　有謀底人然後可以下手故士蒍告晋侯曰可矣¶
始結陳好(二十/五年)¶
　盖十九年陳與齊人宋人伐我西鄙至此始結好看¶
<pb:KR1e0040_WYG_003-21a>¶
　左傳如這般處便考他前後事迹曽有甚斷絶處方¶
　見得來厯子細如前無事可考時只是未曽徃來此¶
　是看左傳一條例¶
夏同盟于幽陳鄭服也(二十/七年)¶
　此是大節目盖已前皆服楚今始服齊¶
晉侯将伐虢士蒍曰夫民讓事樂和愛親哀喪而後可¶
用也(二十/七年)¶
　讓事如班白者不負戴於道路之𩔖樂和如出入相¶
<pb:KR1e0040_WYG_003-21b>¶
　友守望相助管子内政所謂夜戰聲相聞晝戰目相¶
　接其歡欣足以相死之𩔖哀喪内政所謂死喪同恤¶
　禍災共之之類¶
王使召伯廖賜齊侯命且請伐衛(二十/七年)¶
　恵王恐使齊侯不動故先賜齊侯命此見周室所以¶
　衰弱處然齊侯數以王命取賂而還亦只是略略應¶
　命不是十分着力當時管仲尚在而齊侯取賂何故¶
　盖桓公做事管仲亦有調䕶不得處於此可見¶
<pb:KR1e0040_WYG_003-22a>¶
驪姬嬖欲立其子賂外嬖梁五與東闗嬖五使言於公¶
曰若使太子主曲沃而重耳夷吾主蒲與屈使俱曰狄¶
之廣莫於晉為都(二十/八年)¶
　此所謂使俱曰者使國人皆如此説杜註謂使二五¶
　俱説恐説不順盖離間骨肉底人湏要彌&KR1164;不覺¶
羣公子皆鄙唯二姬之子在絳(二十/八年)¶
　盖情踈則易離情親則難間¶
楚令尹子元欲蠱文夫人為館於其宫側而振萬焉夫¶
<pb:KR1e0040_WYG_003-22b>¶
人聞之泣曰先君以是舞也習戎備也(二十/八年)¶
　盖舞有部曲行伍之次便是陣法樂記曰天子夾振¶
　之而駟伐盛威於中國也分夾而進事蚤濟也註云¶
　夾振者王與大將夾舞者振鐸以為節也武舞戰象¶
　也每奏四伐一擊一刺為一伐分猶部曲也舞者各¶
　有部曲之列又夾振之者象用兵務於早成也觀此¶
　可見舞之制度故曰先君以是舞習戎備也¶
秋子元以車六百乗伐鄭入于桔柣之門縣門不𤼵楚¶
<pb:KR1e0040_WYG_003-23a>¶
言而出子元曰鄭有人焉諸侯救鄭楚師夜遁鄭人将¶
奔桐丘(二十/八年)¶
　是時楚師既遁而鄭自有備何故却要奔盖楚此一¶
　戰亦不是小戰觀子元以車六百乗伐鄭一句可見¶
　城濮之戰春秋之大戰也不過七百乗此六百乗計¶
　二千四百騎車其𫝑最彊盛此所以欲奔¶
鬬榖於菟為令尹自毁其家以紓楚國之難(三十/年)¶
　當時子元既以貪淫亂楚故楚遂擇亷潔者繼之左¶
<pb:KR1e0040_WYG_003-23b>¶
　氏記此事在子元為令尹下見得湏當如此如唐肅¶
　宗既見元載以貪敗故特用楊綰其事正與此相似¶
　齊服楚所以甚難者以有子文為令尹也正如諸葛¶
　武侯乃與司馬懿為敵所以不能成功耳¶
齊侯來獻戎㨗(三十/一年)¶
　獻㨗亦有兩例如襄八年邢丘之㑹鄭𫉬蔡司馬公¶
　子夑鄭伯獻㨗于晉親聴命此是獻其囚謂之㨗二¶
　十五年鄭伐陳陳侯使其衆男女别而纍以待子産¶
<pb:KR1e0040_WYG_003-24a>¶
　數俘而出此是獻其功而不獻其俘今齊侯來獻㨗¶
　是獻其俘也¶
凡諸侯有四夷之功則獻于王王以警于夷中國則否¶
(三十/一年)¶
　此句最要看盖中國而至于用兵此是甚不得已盖¶
　中國非叔父則伯舅之國也¶
宋公請先見于齊侯夏遇于梁丘(三十/二年)¶
　大凡㑹盟中欲先相見者皆是先欲自謀二國私議¶
<pb:KR1e0040_WYG_003-24b>¶
　如𨼆八年齊侯将平宋衛有㑹期宋公以幣請于衛¶
　請先相見¶
秋七月有神降于莘(三十/二年)¶
　古者尊敬神眀纔在後世便是差錯了意思自應如¶
　此就此一段論之如内史過議論尚有可取未至全¶
　然差舛在¶
雩講于梁氏女公子觀之圉人犖自墻外與之戯子般¶
怒使鞭之公曰不如殺之是不可鞭犖有力焉能投盖¶
<pb:KR1e0040_WYG_003-25a>¶
于稷門(三十/二年)¶
　荘公既知犖之罪可殺而終于不殺何故盖當時只¶
　不合説過了便休天下事當做便做切不可如此説¶
　了便休極是害事然荘公當時家法不正習以成風¶
　雖圉人犖與之戯亦不深以為怪盖魯自文姜以來¶
　禍亂既作初間其夫桓公見弑其後二子叔牙慶父¶
　見殺及其二孫子般閔公見弑又及其子婦哀姜以¶
　宗族言之則閨門之内禍亂如此以名義論之既弑¶
<pb:KR1e0040_WYG_003-25b>¶
　三君又殺二卿此皆緣文姜淫亂所以生出許多事¶
　以此觀之曲禮内則所以纎&KR0662;閨中事者非是繁碎¶
成季使以君命命僖叔待于鍼巫氏使鍼季酖之(三十/二年)¶
　成季殺叔牙而不殺慶父何故盖兄弟間至扵不得¶
　不殺者此是甚不得已安可又殺慶父但去其一人¶
　則其黨自孤矣¶
子般即位次于黨氏(三十/二年)¶
　古者君薨太子即位皆有喪次如顧命所謂迎子釗¶
<pb:KR1e0040_WYG_003-26a>¶
　于南門之外延入翼室恤宅宗翼室即次也子般所¶
　以次于黨氏盖欲𠋣外家以為助耳¶
　　　閔公¶
天若祚太子其無晉乎(元/年)¶
　士蒍勸申生去至與其及也義已足矣何故下又説¶
　天若祚太子其無晉乎盖緣申生本是慈祥底人有¶
　眷戀不果之意士蒍是當時謀臣見得利害明故其¶
　辭若此¶
<pb:KR1e0040_WYG_003-26b>¶
畢萬筮仕于晉(元/年)¶
　左氏載畢萬筮辭如此詳者何故盖左氏正當三晉¶
　强韓魏盛時故推原其始而言之如戴陳敬仲事相¶
　類亦如王莽武后時多獻符䜟之類¶
衛懿公與石祁子玦與寗荘子矢使守(二/年)¶
　衛侯不命以言而以物何故盖古人大抵以物為信¶
狄人囚史華龍滑與禮孔以逐衛人二人曰我太史也¶
實掌其祭(二/年)¶
<pb:KR1e0040_WYG_003-27a>¶
　如周禮太史之職祭之曰執事以次位常盖祝史皆¶
　掌祭如今此制尚在天地神祇位板皆太史局掌¶
齊人使昭伯烝于宣姜(二/年)¶
　盖衛恵公即位時正是齊襄公時所以有此¶
齊侯使公子無虧帥車三百乗甲士三千人以戍曹(二/年)¶
　古者一車甲士三人論來三百乗止合九百人而今¶
　何故却有三千人盖此甲士却又非在車上者乃别¶
　是車外步兵緣其國中長于步兵故齊所以増了許¶
<pb:KR1e0040_WYG_003-27b>¶
　多後來晉伐狄亦毁車為行皆是此類¶
歸公乗馬祭服五稱牛羊豕雞狗皆三百與門材歸夫¶
人魚軒重錦三十兩(二/年)¶
　此一段最要看自常人看來祭服門材魚軒皆是閒慢¶
　底物事不知此却要𦂳緣衛國既為狄所滅全不成¶
　模様所以略與他做一國大綱體面乗馬是人君出¶
　入湏要儀衛祭服是奉社稷湏用禮儀牛羊豕是與¶
　他做畜産之本門材是與他為外面體面魚軒重錦¶
<pb:KR1e0040_WYG_003-28a>¶
　皆夫人車服之用事事不可缺此是齊桓公識得立¶
　國規模所以纎息備具以此見左傳學者最不可不¶
　細看此乃有用之書¶
鄭人使髙克帥師次于河上(二/年)¶
　髙克何故在河上盖當時狄已滅衛聲勢大了鄭湏¶
　預為之備盖衛在河北鄭在河南¶
晉人使太子申生伐東山臯落氏(二/年)¶
　申生伐東山當時衆人無不知太子之危若從衆人¶
<pb:KR1e0040_WYG_003-28b>¶
　之言逃之他國或可以免驪姬但欲得太子之位其¶
　子得立則亦已矣太子居深宫中難得過失則難讒¶
　譖故驪姬常使之出外将兵無功固可加罪有功則¶
　又以為得人心¶

