# -*- mode: mandoku-view -*-
#+TITLE: 左氏傳續說
#+DATE: 2015-09-23 09:39:37
#+PROPERTY: JUAN 4
<pb:KR1e0040_WYG_004-1a>¶
欽定四庫全書¶
　左氏傳續説卷四　　　宋　吕祖謙　撰¶
　　　僖公¶
諱國惡禮也(元/年)¶
　國惡只是魯國臣子所不忍言者所以養臣子愛君¶
　之心若公言君父之惡便有弑君之漸¶
諸侯救邢(元/年)¶
　當初狄伐邢齊已救了何故又救耶盖衛與邢相近¶
<pb:KR1e0040_WYG_004-1b>¶
　始初去救邢狄人雖退却去伐衛故衛為狄所滅狄¶
　既滅衛却乗滅國之威去伐邢所以桓公率諸侯再¶
　來救邢然不便去救次于聶北者盖夷狄中國之勝¶
　負於此乎分齊侯是伯主萬一小敗後夷狄便浸强¶
　中國便浸弱所以未敢輕去直待邢人突圍而出方¶
　敢乗其勢亂而逐之¶
具邢&KR0266;用而遷之師無私焉(元/年)¶
　邢不比衛衛是滅亡之後重新把服用與他今邢尚¶
<pb:KR1e0040_WYG_004-2a>¶
　自有遺物無者從而與之未備者從而全之師無私¶
　焉見得邢自有遺物師不敢胡亂去與他私取一件¶
公賜季友汶陽之田及費(元/年)¶
　既與之邑又加之田厚賞之也此三家始盛之因後¶
　襄七年南遺為費宰叔仲昭伯為隧正欲善季氏而¶
　求媚於南遺謂遺請城費昭十二年南蒯以費叛十¶
　三年叔弓圍費十四年南蒯奔齊二子來歸費三十¶
　二年史墨對趙簡子曰昔季友桓之季也有大功于¶
<pb:KR1e0040_WYG_004-2b>¶
　魯受費為上卿定十二年仲由為季氏宰将堕三都¶
　於是季氏堕費¶
君子以齊人殺哀姜也為已甚矣(元/年)¶
　哀姜於魯大義已絶魯人正當討之於閔公既死之¶
　後僖公未立之前方是此魯當討而齊不當殺齊知¶
　魯不去討故取而殺之於齊¶
諸侯城楚丘而封衛(二/年)¶
　封衛如何却在遷邢之後狄人無有在者然後去城¶
<pb:KR1e0040_WYG_004-3a>¶
　楚丘而封衛此非是緩其勢當如此¶
晉荀息請假道於虞以伐虢公曰宫之竒存焉(二/年)¶
　晉獻公如何知虞有宫之竒盖獻公是有意經略諸¶
　國底人平時下工夫正在此所以先知得若是不曽¶
　留意在此者雖敵國之謀臣亦何緣知得¶
荀息對曰宫之竒之為人也懦而不能强諌(二/年)¶
　此正穀梁所謂逹心而言略者也荀息所以知得子¶
　細亦是當時謀臣非特知得宫之竒之為人虞公之¶
<pb:KR1e0040_WYG_004-3b>¶
　情性他亦知道故假道于虞曰冀為不道入自顛軨¶
　伐鄍三門冀之既病則亦唯君故他知虞公是要人¶
　取奉底人故先夸大其功以投他之所欲¶
保于逆旅(二/年)¶
　逆旅是旅舎言處于旅舎時復徃來侵略耳兵亦不¶
　甚多也¶
晉里克荀息帥師㑹虞師伐虢滅下陽(二/年)¶
　大凡滅國曰滅此特取虢之下陽何以亦曰滅盖虢有¶
<pb:KR1e0040_WYG_004-4a>¶
　上陽又有下陽上陽是虢所都處下陽亦與上陽相¶
　等既為晉所取此便是與滅國一般¶
盟于貫服江黄也(二/年)¶
　先孤楚之黨¶
楚人伐鄭(二/年)¶
　齊楚所以欲争鄭者何故盖鄭界齊楚兩間齊得鄭¶
　則齊覇楚得鄭則楚霸¶
齊侯與蔡姬乘舟于囿蕩公公懼變色(三/年)¶
<pb:KR1e0040_WYG_004-4b>¶
　舟蕩而公獨懼者何盖蔡亦近淮之國其俗習水為¶
　常了所以蔡姬不畏¶
齊侯以諸侯之師侵蔡蔡潰遂伐楚(四/年)¶
　此段是看得桓公不是因伐蔡了偶然去伐楚盖齊¶
　欲伐楚經營多年却本是要伐楚了因特伐蔡耳¶
楚子使與師言曰不虞君之渉吾地也何故管仲對曰¶
昔召康公云云(四/年)¶
　此見得𦂳要處管仲必自出來説都不使行人對¶
<pb:KR1e0040_WYG_004-5a>¶
昔召康公命我先君太公曰五侯九伯女實征之以夾¶
輔周室(四/年)¶
　五侯九伯論來自是用二伯同管一伯止管得一半¶
　此却云五侯九伯女實征之何故盖太公是師當時¶
　特地以此命他却與常制不同¶
爾貢包茅不入王祭不供無以縮酒寡人是徴(四/年)¶
　此管仲以大題目去問他處包茅正是荆州當貢荆¶
　正是楚地¶
<pb:KR1e0040_WYG_004-5b>¶
對曰貢之不入寡君之罪也敢不共給昭王之不復君¶
其問之水濵(四/年)¶
　此見得楚國𫝑强處不肯全然屈下故其辭半服半¶
　不服如曰君若以徳綏諸侯誰敢不服此皆是楚對¶
　得好處他所以能如此者盖楚有子文為令尹其才¶
　略可與管仲相當正如司馬仲逹對諸葛武侯一般¶
楚子使屈完如師(四/年)¶
　楚何故不便來敵齊却使屈完來何故盖齊是覇者¶
<pb:KR1e0040_WYG_004-6a>¶
　其師又皆是節制之師不可輕犯所以先使屈完來¶
　觀之¶
陳轅濤塗謂鄭申侯曰師出于陳鄭之間國必甚病(四/年)¶
　盖覇者之師凡經過處諸侯必湏供其資粮屝屦如¶
　用師批劵之類相似¶
齊侯説與之虎牢(四/年)¶
　見覇者之權専雖諸侯他國之地予奪皆由他¶
初晉獻公欲以驪姬為夫人卜之不吉筮之吉卜人曰¶
<pb:KR1e0040_WYG_004-6b>¶
筮短龜長不如從長(四/年)¶
　此不知何處見得考之洪範七稽疑甚眀始言汝則¶
　從龜從筮從卿士逆吉又曰卿士從龜從筮從汝則¶
　逆庶民逆吉又曰庶民從龜從筮從卿士逆汝則逆¶
　吉盖謂曰汝曰卿士曰庶民雖逆然龜筮之從則自¶
　吉也至于作内吉作外凶則曰汝則從龜從筮逆卿¶
　士逆庶民逆於此乃見雖筮之逆然得龜之從亦吉¶
　矣此所以為筮短龜長也是以古者大事必卜卜所¶
<pb:KR1e0040_WYG_004-7a>¶
　以為最重及夫龜筮共違于人然後用作凶¶
及将立奚齊既與中大夫成謀(四/年)¶
　此左氏書法最髙處盖當時驪姬所憚者惟里克一¶
　人而已然里克柔弱避禍却有中立之語使驪姬敢¶
　於逐申生而立奚齊全無忌憚此便是與里克同商¶
　量一般何以言之中大夫便是卿古者大國三卿皆¶
　命於天子次國二卿一卿命於天子一卿自命故命¶
　於天子者謂之卿如周禮所書止有中大夫却無上¶
<pb:KR1e0040_WYG_004-7b>¶
　大夫盖卿便是上大夫正與此制合注中所謂中大¶
　夫為佐卿非也但只是亞於卿者齊侯是大國亦只¶
　是二卿管仲曰有天子之二守國髙在觀此則齊只¶
　二卿而已想是公之國方命三卿侯國只命二卿而¶
　已晉武公是簒位而入國天子未甞命他卿故只有¶
　中大夫中大夫便是晉國秉政之臣以此見春秋之¶
　&KR0004;此制尚在雖晉之强暴亦未敢改後來此制紊亂¶
　天子反減諸侯反多一國既有卿又有上大夫中大¶
<pb:KR1e0040_WYG_004-8a>¶
　夫如叔向所言¶
太子祭于曲沃歸胙于公姬毒而獻之公祭之地地墳¶
與犬犬斃與小臣小臣亦斃(四/年)¶
　觀其祭地而地墳之時此已見得是毒了何故又與¶
　犬與小臣盖鱺姬要做箇眀證了以重他罪徃徃此¶
　事亦恐是驪姬與獻公先自商量了所以敢如此然¶
　論來申生到此時亦自可去而卒不去者何故盖申¶
　生為人小不忍而害大義雖不得立逃去他國亦何¶
<pb:KR1e0040_WYG_004-8b>¶
　害¶
晉侯使以殺太子申生之故來告(五/年)¶
　春秋如此事皆當時大事所以必告於諸侯¶
晉侯使士蒍為二公子築蒲與屈不慎寘薪焉夷吾訢¶
之(五/年)¶
　夷吾獨訴而重耳不訴者何故以此見重耳夷吾賢¶
　否處盖重耳當時已自知了¶
士蒍稽首而對(五/年)¶
<pb:KR1e0040_WYG_004-9a>¶
　稽首是以首至地凡敬其命則稽首然士蒍當築蒲¶
　與屈之&KR0004;何故不諌盖&KR0004;時見獻公之頭勢難説所¶
　以不敢説到獻公責他不慎故至此敢説¶
公使寺人披伐蒲重耳曰君父之命不校乃狥曰校者¶
吾讎也(五/年)¶
　重耳自不校便了何必湏要徧狥國人盖重耳素得¶
　蒲人之心蒲人只要去救他本不識重耳之本心萬¶
　一来校時恐害他後來大事所以不得不以此號令¶
<pb:KR1e0040_WYG_004-9b>¶
　蒲人¶
㑹于首止㑹王太子鄭謀寧周也(五/年)¶
　胡氏所論極精&KR0192;曰以王世子而出㑹諸侯以列國¶
　諸侯而上與王世子㑹此例之變也而春秋許之鄭¶
　伯奉承王命不與是盟此禮之常也而春秋逃之所¶
　以然者王将以愛易儲貳桓公糾合諸侯仗正道以¶
　翼世子使國本不搖而天下之為父子者定所謂一¶
　匡天下民到于今受其賜者也至易變而之正以大¶
<pb:KR1e0040_WYG_004-10a>¶
　義為主而崇髙之勢不與焉然後萬世之大論正矣¶
陳轅宣仲譛申侯于鄭伯(五/年)¶
　只緣申侯被利昏了雖宣仲陷害他如此分眀也自¶
　見不得論來&KR0004;間止是申侯反覆不是陳轅濤塗却¶
　是後來兩人却都不是與他一般了¶
鄭伯逃歸不盟(五/年)¶
　只是潛身而歸正如髙祖脱鴻門相似若以軍歸則¶
　齊安得不覺¶
<pb:KR1e0040_WYG_004-10b>¶
江黄道柏方睦于齊(五/年)¶
　江黄道柏皆是近楚小國齊平日工夫正在此上先¶
　服小者然後來理㑹楚¶
晉侯復假道于虞以伐虢宫之竒諌(五/年)¶
　宫之竒到此諌得詳何故他亦見事勢極了所以盡¶
　説得出利害曲折無不瞭然¶
虞不臘矣(五/年)¶
　臘是祭名見得春秋時已有此名史記秦紀書曰秦¶
<pb:KR1e0040_WYG_004-11a>¶
　&KR0004;臘此太史公自秦言之盖言秦于此始&KR0004;臘耳非¶
　臘始于秦也或者疑臘是秦時方有而不知自古來¶
　已有之以秦本西戎典禮未備至此方用臘當時諸¶
　國用臘者亦多且如秦紀書縣宜陽豈是古來未有¶
　縣而始縣于秦耶¶
晉滅虢(五/年)¶
　時桓公既為伯主何聽晉如此縱横盖當時天下縱¶
　横之甚救不得許多頭行最是夷狄極盛所以先去¶
<pb:KR1e0040_WYG_004-11b>¶
　伐狄其次却來伐楚故後來雖不伐晉而晉自來服¶
　此乃見桓公規模處¶
執虞公及其大夫井伯以媵秦穆姬(五/年)¶
　媵本是卑者為之此特使虞公媵正要屈辱他如劉¶
　聰使晉懐帝青衣行酒相似¶
而修虞祀(五/年)¶
　此一句左氏正欲應宫之竒神其吐之之語¶
晉侯使賈華伐屈夷吾不能守盟而行(六/年)¶
<pb:KR1e0040_WYG_004-12a>¶
　賈華是七輿大夫為右行者夷吾與屈人盟正欲以¶
　此結屈人之心尚有覬覦復入之意¶
将奔狄郤芮曰後出同走罪也不如之梁(六/年)¶
　郤芮為夷吾謀不為不是但奔梁之策乃苟簡淺近¶
　欲復國之意所以不如重耳奔狄之意逺大也¶
管仲言於齊侯曰招𢹂以禮懐逺以徳(七/年)¶
　招𢹂如鄭𢹂貳之𩔖懐逺是江黄之𩔖¶
齊侯修禮於諸侯諸侯官受方物(七/年)¶
<pb:KR1e0040_WYG_004-12b>¶
　官是諸國所掌貢賦之官齊既富强又是伯主諸侯¶
　各來齊受所貢之物以貢于天子盖齊既伯諸侯欲¶
　以此結諸侯所以與他物以為貢正如一邑之中有¶
　上户先代下戸輸納之𩔖想當時亦有不貢者伯主¶
　正欲以此倡率之既結得諸侯又能上尊天子¶
守命共時之謂信(七/年)¶
　共時便是時見曰㑹此只説㑹耳¶
徳刑禮義無國不記(七/年)¶
<pb:KR1e0040_WYG_004-13a>¶
　無國不記見得諸侯國皆有史如杜氏謂汲冡紀年¶
　篇有書魯晉事𩔖春秋者可見¶
子華由是得罪於鄭(七/年)¶
　子華既是太子了何故却使齊伐鄭盖子華急要簒¶
　國為君耳如我以鄭為内臣一句可見¶
襄王不𤼵喪而告難于齊(七/年)¶
　懼王子𢃄之黨盛¶
凡夫人不薨于寝不殯于廟(八/年)¶
<pb:KR1e0040_WYG_004-13b>¶
　禮記檀弓虞夏商周之殯皆不在廟至此却在廟何¶
　故此制度當考¶
宋公疾太子兹父固請曰目夷長且仁君其立之(八/年)¶
　襄公本當立何故讓子魚盖襄公只是要着意做好¶
　事底人雖常好名而實不稱如泓之戰不禽二毛之¶
　事可見¶
宋桓公卒未𦵏而襄公㑹諸侯(九/年)¶
　襄公在喪何故㑹諸侯如此速盖宋是顯顯之國如¶
<pb:KR1e0040_WYG_004-14a>¶
　齊侯属孝公於宋襄公齊桓公所以獨托於宋者亦¶
　是見當時顯顯者只是宋故襄公此㑹不得不自出¶
　來然此㑹亦當時盛㑹¶
王使宰孔賜齊侯胙(九/年)¶
　晉踐土之盟不賜而齊桓葵丘獨賜者何故盖周以¶
　脤膰之禮親兄弟之國文公是同姓是所當賜者故¶
　不書齊是異姓本不當賜王特地加厚于齊所以見¶
　得是異禮¶
<pb:KR1e0040_WYG_004-14b>¶
天子有事于文武(九/年)¶
　天子有事于文武便是祭祭是大事故直謂之事如¶
　洛陽重牡丹故直以牡丹為花若其他花卉各自有¶
　别名名之¶
宰孔先歸(九/年)¶
　宰孔何故先歸盖宰孔止與㑹不與盟盟者自不信¶
　而後有盟宰孔所以不盟者不敢以不信待天子之¶
　臣¶
<pb:KR1e0040_WYG_004-15a>¶
東略之不知西則否矣(九/年)¶
　盖當時三方皆徃了只有東邉未去非久必去西既¶
　㑹了必不復來¶
其在亂乎君務靖亂無勤于行(九/年)¶
　此是指晉言之盖説與晉當時齊已不來但自歸去¶
　察其國之亂務靖安之足矣不必徃齊也晉之亂便¶
　是荀息奚齊事¶
獻公使荀息傅奚齊公疾召之曰以是藐諸孤辱在¶
<pb:KR1e0040_WYG_004-15b>¶
大夫(九/年)¶
　當時申生已殺重耳夷吾皆在外只有奚齊卓子二¶
　人在裏面此所謂諸孤正指此兩人言也¶
耦俱無猜(九/年)¶
　俱謂送徃事居兩事無猜謂無猜疑嫌忌言我無愧¶
　于生者死者¶
里克将殺奚齊先告荀息(五/年)¶
　里克既要殺奚齊何故却先説與荀息則甚且荀息¶
<pb:KR1e0040_WYG_004-16a>¶
　伐虢伐虞亦不是無謀底人受遺托孤亦不是無權¶
　底人盖當緣民心離散衆意不属於奚齊卓子荀息¶
　所以做不得然克所以先告時亦見得風俗尚厚¶
詩所謂斯言之玷不可為也荀息有焉(九/年)¶
　此亦是一節可取大槩亦不濟事¶
齊以諸侯之師伐晉及髙梁而還(九/年)¶
　何故只止髙梁便還盖齊侯是伯主了一則恥於不¶
　能大救二則又力不能及而秦晉又强所以只略行¶
<pb:KR1e0040_WYG_004-16b>¶
　便歇令不及魯盖當時去伐晉時亦無甚諸侯從他¶
齊隰朋帥師㑹秦師納晉恵公(九/年)¶
　夷吾入時重耳何故不入盖檀弓所載晉獻公之喪¶
　秦穆公使弔公子重耳公子重耳對客曰君恵弔亡¶
　臣重耳身喪父死不得與于哭泣之哀以為君憂父¶
　死之謂何或敢有他志以辱君命觀此見得夷吾是¶
　賂人了求入重耳是人勸他入却不入二人之賢否¶
　於此可見况當時謀臣重耳所偕是舅犯之徒夷¶
<pb:KR1e0040_WYG_004-17a>¶
　吾是郤芮之徒人品髙下亦甚遼逺¶
秦伯謂郤芮曰公子誰恃對曰臣聞亡人無黨有黨必¶
有讎(九/年)¶
　此二句言其易納欲秦助恵公¶
夷吾弱不好弄能鬬不過(九/年)¶
　此數句言其可以為君見得古人語言大率婉順郤¶
　芮是當時謀臣大計策雖未了得若此等言語亦㑹¶
　説得好¶
<pb:KR1e0040_WYG_004-17b>¶
是吾利也(九/年)¶
　此句如鄰之厚君之薄也一般¶
晉侯殺里克以説(十/年)¶
　頴濵蘇氏曰晉獻公殺其世子申生而立奚齊國人¶
　不順其大夫里克殺奚齊卓子而納惠公春秋皆以¶
　弑君書之矣恵公既入而殺里克以弑君之罪罪之¶
　春秋書曰晉殺其大夫里克稱人以殺殺有罪也稱¶
　國以殺殺無罪也里克弑君而以無罪書此春秋之¶
<pb:KR1e0040_WYG_004-18a>¶
　微意也奚齊卓子之立以淫破義雖已為君而晉人¶
　不以為君也既以為君則君臣之名正故里克為弑¶
　而國人之所不君則弑必不免里克因國人之所欲¶
　立而立之則里克之罪與宋華督齊崔杼異矣雖使¶
　上有明天子下有賢方伯里克之罪猶可議也恵公¶
　以弑得立而歸罪於克以自説於諸侯其義有不可¶
　矣然恵公殺里克而背内外之賂國人惡之狄人怨¶
　之兵敗于秦身死而子滅至其謀臣吕甥郤稱冀芮¶
<pb:KR1e0040_WYG_004-18b>¶
　皆以兵死盖背理而傷義非獨人之所不與而天亦¶
　不與也此論極是¶
狐突適下國遇太子(十/年)¶
　論來本無此理只緣民心不附属夷吾故民或訛言¶
　如此此亦将亡之兆¶
七輿大夫(十/年)¶
　七輿即周禮侯伯七命貳車七乗晉只是獻公時王¶
　命一軍為晉侯獨上軍有之正義謂下軍亦有恐未¶
<pb:KR1e0040_WYG_004-19a>¶
　必如此所謂欒盈下軍七輿恐只是前時上軍之制¶
　襄公二十五年下車七乗亦略可見¶
左行共華右行賈華叔堅騅歂纍虎特宫山祁(十/年)¶
　左行何故止一人右行何故有六人當攷¶
秦晉伐戎以救周(十一/年)¶
　秦晉伐戎以救周齊何故却不來盖晉近周已自先¶
　去了齊既見自有晉理㑹了便不去以此見桓公胷¶
　中畢竟寛大與晉文不同如秦伯師于河上将納王¶
<pb:KR1e0040_WYG_004-19b>¶
　晉侯辭秦師而下是汲汲要争去理會此皆是不及¶
　齊桓處¶
王以上卿之禮饗管仲曰余嘉乃勲應乃懿徳謂督不¶
忘徃踐乃職(十二/年)¶
　應是報應之應督謂厚之意踐乃職者謂位雖是下¶
　卿而職則秉齊政今還以職尊之故杜氏曰不言位¶
　而言職者管仲位卑而職齊政故欲以職尊之也¶
齊侯使仲孫湫聘于周(十二/年)¶
<pb:KR1e0040_WYG_004-20a>¶
　仲孫湫是齊之賢者以閔元年省魯難之事觀之見¶
　得齊國出使有人可以見齊之使能如此¶
秋為戎難故諸侯戍周(十三/年)¶
　戍有兩般有每嵗更戍有待事已而久戍者觀采薇¶
　之詩曰昔我徃矣楊柳依依今我來思雨雪霏霏此¶
　是遣戍于春時至次年更留防秋而歸則冬時矣乃¶
　每年更戍之制也觀勤戍五年之語則直待難平事¶
　已而方得返不比常戍有更代之期也令戍周夷難¶
<pb:KR1e0040_WYG_004-20b>¶
　未己只得且戍其國又須自以時遣人代之¶
百里奚論與晉糴(十三/年)¶
　子桑與百里奚所言不同子桑之言利害固是但所¶
　言之意又不如百里奚資質渾厚百里奚秦穆公兩¶
　人資質皆好觀其言可知然穆公皆用百里奚此其¶
　所以興¶
自雍及絳相繼(十三/年)¶
　此是舳艫相銜而徃¶
<pb:KR1e0040_WYG_004-21a>¶
諸侯城緣陵而&KR0118;杞焉(十四/年)¶
　遷杞便與遷邢不同此見齊桓公自葵丘㑹後驕心¶
　生凡事皆不如前時¶

